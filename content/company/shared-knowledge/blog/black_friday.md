---
title: Help…. hoe overleef ik Black Friday in mijn Contact Center?
description: >-
  Piekbelasting zorgt voor extra werkdruk bij de Klantenservice. Het
  klantcontact biedt een mooie kans om de relatie met de klant te versterken en
  je imago te verstevigen, mits je als organisatie goed bent voorbereid op de
  extra vraag. 
layout: blog
featured_image: /cfe7d119-963c-44f5-8ac6-d5a7e2c53236.jpg
date: 2023-11-21T23:00:00.000Z
summary: >
  Piekbelasting zorgt voor extra werkdruk bij de Klantenservice, maar biedt een
  mooie kans om de relatie met de klant te versterken en je imago te
  verstevigen, mits je als organisatie goed bent voorbereid. 
author: 'Carla Verwijmeren, Nina Zonneveld'
---

Het einde van het jaar is in zicht, en de feestdagen komen eraan. Piekbelasting zorgt voor extra werkdruk bij de Klantenservice van organisaties. Denk bijvoorbeeld aan Black Friday, de jaarlijkse prolongaties bij verzekeraars, Sinterklaas en Kerst kunnen leiden tot een explosie in het aantal klantcontacten. Het klantcontact biedt een mooie kans om de relatie met de klant te versterken en je imago te verstevigen, mits je als organisatie goed bent voorbereid op de extra vraag. Zodat de bereikbaarheid en kwaliteit van het klantcontact op hoog niveau blijven en de klant naar tevredenheid geholpen is.

\*\***Niet alle piekbelasting is voorspelbaar**

Bovengenoemde events zijn voor organisaties goed te voorspellen. Daarmee is overigens niet gezegd dat het makkelijk op te vangen is, want het werven, opleiden en begeleiden van nieuwe medewerkers is een enorme klus. Juist in tijden van een krimpende arbeidsmarkt en stijgende loonkosten is dit extra uitdagend. Laat staan wanneer je als organisatie met minder voorspelbare piekbelastingen te maken hebt, zoals verzekeraars die te maken hebben met storm of gladheid op de weg. Want dan heb je niet van de ene op de andere dag een team klaar zitten. Kortom, de inzet van intelligente technologie is eigenlijk de enige optie voor het opschalen van klantcontact.

\*\***Niet ieder klantcontact vraagt om menselijke support**

Om als organisatie ten alle tijden hoogwaardige dienstverlening te kunnen bieden, wordt de inzet van intelligente technologie steeds belangrijker binnen de customer journey. Eenvoudige repeterende contacten met weinig emotie (“waar blijft mijn pakketje”) zijn heel goed te automatiseren. Zodat schaarse menselijke capaciteit gereserveerd blijft voor de écht complexe contacten of voor contacten met veel emotie (“mijn partner is overleden, wat betekent dit voor mijn pensioen?”). Het ontwerp van de klantcontactstrategie is hiervoor de basis, zo krijg je als organisatie een scherp beeld van de typen klantcontact, de gewenste bedieningsconcepten en de inzet van intelligente technologie op specifieke punten.

\*\***Intelligente technologie maakt het verschil**

In boardrooms wordt volop nagedacht over de inzet van intelligente technologie. Dat de noodzaak er is, dat is duidelijk. De vraag is vooral “hoe doen we dat dan?” Hierbij speelt een aantal zaken een belangrijke rol. In de basis is het belangrijk om te overwegen intelligentie en toepassing van artificiële intelligentie en klantcontactkanalen van elkaar te scheiden. Het splitsen van deze elementen maakt dat je naar de toekomst toe wendbaar en flexibel bent, bijvoorbeeld als je wilt switchen van leverancier van je telefonieplatform of live chat. Terwijl de onderliggende intelligentie geborgd blijft en in handen van de eigen organisatie, zodat je dit voor zowel je klanten als interne medewerkers kunt inzetten.

\*\***Denk na over de technologische randvoorwaarden**

De vooruitgang van technologie heeft een prijs en is eerste instantie niet perse goedkoop. Vooral de initiële aanloop kan een behoorlijke investering vergen, wat je op langere termijn terugverdient. Er zijn een aantal aspecten om goed over na te denken:

•	Allereerst moeten oplossingen schaalbaar zijn over verschillende afdelingen en klantcontactkanalen heen. Zodat de technologie goed beheersbaar blijft, breed binnen de organisatie inzetbaar is en klanten gemakkelijk kunnen switchen tussen verschillende kanalen met behoud van historie en context.

•	In de tweede plaats zijn een sterke infrastructuur en voldoende servercapaciteit essentieel om technologie te kunnen benutten en opschalen. Het vergt investeringen in zowel hardware als (intelligente) software. Maak je gebruik van large language models, dan zal ook de benodigde rekenkracht sterk toenemen.

•	Tot slot zijn de kwaliteit en veiligheid van data en de borging van privacy essentiële elementen bij iedere oplossing op het gebied van AI. Dit stelt eisen aan de manier waarop de totale oplossing is opgezet en geïntegreerd met de systemen uit de organisatie.

\*\***Wil je vrijblijvend verkennen wat de mogelijkheden zijn voor jouw organisatie?**

[Download hier](https://pages.y.digital/nl-nl/whitepaper-smart-call-assistance) de productkaart ‘Smart Call Assistance’ om meer gevoel te krijgen bij wat AI kan betekenen voor jouw Klantenservice. Op zoek naar inspiratie? Plan een afspraak met een van onze experts voor relevante use-cases in het domein van klantenservice.
